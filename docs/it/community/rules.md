---
hide:
  - navigation
---
# Regole della comunità di BeamMP

!!! info
    *I moderatori giudicano caso per caso, applicando anche regole di buon senso non scritte nero su bianco in questo documento. Se qualcosa non è nelle regole non è detto che non sia moderato.*
	
## 1. Regole generali di BeamMP:

### 1.01 No discriminazione (es. sessismo, razzismo, ecc.)
Questo include l'utilizzo di termini razzisti/sessisti o altre parole volte ad offendere un gruppo di individui direttamente o con l'intenzione di farlo.

### 1.02 No bullismo o molestie
Questo include prendere di mira qualcuno tramite azioni non desiderate, DM, messaggi, immagini o comunicazioni verbali non richieste.

### 1.03 No contenuti per adulti
Questo include contenuti di nudo, pornografia, profanità eccessiva, o altro materiale offensivo e/o non idoneo ad uno spazio pubblico.

### 1.04 No spam di messaggi, audio o post
Questo include generare post o thread multipli, inviare lo stesso messaggio o uno simile di continuo e abusare i canali vocali o altre azioni che includono lo spam di entrata e uscita dal canale.

### 1.05 Parlare inglese
Tutte le comunicazioni all'interno di BeamMP devono essere effettuate in inglese ove possibile, ad eccezione di aree dove è specificato altrimenti.

### 1.06 No profili inappropriati
Questo include il nome del profilo, foto, messaggi di stato o altro contenuto controllato dall'utente che non si allinea alle regole di BeamMP/BeamNG/Discord e ai Termini di Servizio.

### 1.07 No doxing
Questo include la diffusione di informazioni personali ("[doxing](<https://it.wikipedia.org/wiki/Doxing>)" (tra cui nomi veri, indirizzi fisici, email, password, account bancari, informazioni di carte di credito, ecc.).

### 1.08 No discussioni di politica
Questo include discussioni di eventi politici passati o presenti all'esterno della sfera BeamMP/BeamNG o della sfera del gaming in generale. Ci sono posti per discutere di questi argomenti, BeamMP non è uno di questi.

### 1.09 No pubblicità di contenuti slegati da BeamMP/BeamNG
Questo include comunità esterne non legate a BeamMP, canali di social media o altri link a piattaforme esterne.

### 1.10 Non impersonare lo staff
Questo include fingere di essere un membro dello staff di BeamMP, o sostenere di avere abilità associate ad essere membro dello staff. Ciò include imitare membri dello staff.

### 1.11 Non approfittare di bug
Questo include approfittare di bug o sviste per un guadagno personale o per impattare negativamente l'esperienza di gioco altrui.

### 1.12 Seguire i TOS
Tutte le regole dei Termini di Servizio (ToS) relative a Discord (come avere almeno 13 anni) vengono applicate anche nel server Discord di BeamMP.

### 1.13 Rispettare le altre persone
È inutile dire che alla base della comunità c'è il rispetto reciproco.

## 2. Regole specifiche ai canali vocali

### 2.01 Tutte le regole sono applicate
Tutte le regole precedenti sono valide anche per i canali vocali.

### 2.02 No audio o stream di contenuti per adulti
Gli utenti non devono fare streaming di contenuti espliciti che violano le regole descritte nella sezione 1.

### 2.03 No suoni molesti
Questo include l'uso eccessivo di soundboard, ascoltare musica ad alto volume o qualunque altro uso dei canali vocali appositamente per creare agitazione o prendere di mira altri.

### 2.04 No spam di entrata/uscita
La maggior parte degli utenti ha attivi i suoni di entrata e uscita dal canale vocale, non entrare e uscire dal canale di continuo.

### 2.05 Non assillare gli altri
Questo include chiedere agli altri di rispondere dopo essere stati ignorati o dopo aver ricevuto no come risposta.

## Come presentare appello ad azioni fatte nei tuoi confronti

**Puoi presentare appello ai ban sul forum, nella [sezione dedicata](<https://forum.beammp.com/category/28/ban-appeal>).**

Tutti gli appelli sono investigati scrupolosamente, da almeno due (2) membri dello staff/moderatori che non erano coinvolti nel caso in questione. Il membro dello staff che ha emesso il ban potrà commentare, ma non potrà decidere il risultato dell'appello. Il risultato dell'appello al ban è definitivo e non può essere controbattuto. BeamMP si riserva il diritto di ammettere o meno i membri come ritiene opportuno in base alle [Linee guida della comunità BeamMP](https://forum.beammp.com/t/beammp-rules/282059), ai [ToS di Discord](https://discord.com/terms) e ad [altri fattori](https://forum.beammp.com/category/28/ban-appeal).

Nel caso il tuo account (Discord o BeamMP) sia stato bannato, non puoi crearne uno nuovo per aggirare il ban.